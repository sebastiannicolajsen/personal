+++
date = "2024-08-05T16:25+01:00"
title = "About everything"
+++

Mit navn er Sebastian. På nuværende tidspunkt læser jeg en Ph.D. i datalogi med fokus på programmeringslæring. Jeg har lavet denne lille rejsedagbog for at holde styr på mine kommende eventyr fra start august 2024. Forhåbentligt vil der være tid til at kombinere min interesse for fotografering med mine mange rejser det næste stykke tid!

Helt specifikt er jeg på nuværende tidspunkt i USA hvor jeg er indskrevet på U.C. Berkeley under min vejleder [Dan Garcia](https://www2.eecs.berkeley.edu/Faculty/Homepages/garcia.html) som del af gruppen [Algorithms and Computing for Education (ACE) lab](https://acelab.berkeley.edu/). Hjemme i Danmark, er jeg indskrevet som Ph.D. studerende på [IT-universitetet i København](https://itu.dk/) som del af centret for [Computing Education Research](https://ccer.itu.dk/) med mine tre vejledere [Claus](https://www.itu.dk/people/brabrand/), [Marisa](https://pure.itu.dk/en/persons/marisa-cohn), and [Samantha](https://anthropology.ku.dk/staff/assistant-professor-and-postdoc/?pure=en/persons/644380).

Selvom størstedelen af min rejse er akademisk, vil jeg her forsøge at dele op og nedture mest af alt som en måde at holde styr på alt hvad der foregår, men måske vil det også have interesse for familie og venner.

## Legater

Det er utroligt vigtigt for mig at nævne de legater som overhovedet har muliggjort det akademiske i det her udvekslingsophold. Specifikt drejer det sig om:

- [Fulbright Danmark](https://fulbrightcenter.dk).
- [Stibofonden](https://www.stibofonden.dk).
- [PhD Skolen ved IT-universitetet i København](https://en.itu.dk/Research/PhD-Programme).

Hvert legat har spillet en central rolle i at støtte mig, og har grundlæggende gjort det muligt at kunne *tage* på udveksling (og dertil kunne foretage et studie på tværs af USA). Hvis man som dansker overvejer at rejse til udlandet som del af deres kandidat eller Ph.D. så vil jeg stærkt anbefale at man kigger nærmere på de to eksterne legater (Fulbright og Stibofonden). Specifikt hvis du planlægger en tur til USA bør du undersøge Fulbright stipendiet da det allerede nu har været en enorm støtte udover det financielle.

## Lidt om udstyret

Ja, jeg er jo lidt af en fotograferings- og kameranørd. Specifikt har jeg med mig her et brugt [Sony A7iii](https://electronics.sony.com/imaging/interchangeable-lens-cameras/full-frame/p/ilce7m3-b) i kombination med et [Voigtländer 40mm f/1.2](https://www.voigtlaender.de/lenses/e-mount/40mm-11-2-nokton-aspherical/?lang=en), samt, et spøjst lille objektiv, nemlig et 30mm objektiv udvundet fra engangskameraer - specifikt fra [ICONXDesign on Etsy](https://www.etsy.com/dk-en/listing/1649901113/disposable-camera-lens-for-sony-e-mount?click_key=207ea6a32c457c5fdc93d0afc263e17b0b2a931c%3A1649901113&click_sum=5aa725ab&ref=shop_home_feat_1). Havde jeg nu faktisk udnyttet min uddannelse, så ville jeg have lavet det sidstnævnte objektiv selv... Jeg har jo trods alt taget kurset *hvordan man laver (næsten) alt*...



/ Sebastian
