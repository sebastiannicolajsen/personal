+++
title = "Afsted på udveksling"
date = "2024-08-10"
+++

Den 7. august rejste vi til USA som en del mit eventyr for at tilbringe det næste halve år på U.C. Berkeley. Selvom vi oplevede forskellige gener i form af en orkan, der truede vores afrejse (Debby...), lykkedes det os at komme til San Francisco, om end lidt senere end forventet. Vi hentede vores bil og kørte til Berkeley, hvor Thomas (en af værelseskammeraterne) havde fundet en fantastisk lejlighed med udsigt over bugten og kun en kort (men bakket) gåtur til campus.

#- /photos/home || /photos/home/DSC05306.jpg -#

At komme hertil tog noget tid (ud over de forsinkede fly). Allerede da jeg startede min ph.d., begyndte jeg straks at diskutere, hvor jeg skulle tage til udlandet med min vejleder (mest på grund af en stipendieansøgning, der skulle indsendes to måneder efter start). Selvom jeg ikke modtog det specifikke stipendium, endte jeg med en aftale hos Dan Garcia på U.C. Berkeley, men ingen penge til at komme derhen. Det er ingen hemmelighed, at Californien er langt dyrere end derhjemme, så jeg stod pludseligt og manglede penge til at realisere opholdet. Heldigvis lykkedes det mig gennem hjælp fra forskellige kolleger at finde et par forskellige stipendier, der ville gøre opholdet muligt. I løbet af det næste år var jeg så heldig at modtage den nødvendige finansiering fra Stibofonden, Fulbright Danmark, og mit hjem universitet. Det kulminerede med en reception hos den amerikanske ambassades private bolig, hvor jeg mødte alle de andre Fulbrightere for den kommende periode - en fantastisk oplevelse, men sammenlignet med hvad andre laver ude i den store verden, blegner ens egen forskning. Jeg er sikker på, at størstedelen af de Fulbrightere jeg mødte kommer til at opnå store ting i fremtiden.

Beliggenhedsmæssigt virker Berkeley fantastisk, og det samme gør San Francisco. Mens vi ventede på, at den sidste roomie skulle flyve ind, brugte vi de næste par dage på at nyde friheden i vores lejebil og kørte rundt i lokalområdet. Et primært mål for os var at se Golden Gate Bridge, men på grund af de tågede forhold forsøgte vi flere dage. Først fik vi set den sorte sandstrand, der ligger lige over broen, hvor vi kom til via  Richmond og derigennem fik set en lidt anden side af nærområdet. Naturligvis kørte vi også over selve Golden Gate broen. Desværre var det fortsat tåget.

#- /photos/blacksandbeach || /photos/blacksandbeach/DSC05448.jpg -#

Vi hentede derefter den sidste værelseskammerat (Victor) i lufthavnen og tog ud for at se Palace of Fine Arts og et par andre ting undervejs. En af de steder var vores elskede supermarked, Berkeley Bowl. Generelt er supermarkeder placeret længere fra hinanden end vi er vant til hjemmefra, og selvom det er dyrere, har de nogle fantastiske produkter, bl.a. nogle af de bedste avocadoer vi nogensinde har smagt.

#- /photos/palacefinearts || /photos/palacefinearts/DSC05757.jpg -#

Endeligt, i løbet af vores ankomstdage, fik vi oplevet sand amerikansk gæstfrihed, da vores søde udlejer inviterede os ovenpå til en lille sammenkomst mellem venner. Mængden af forslag og hjælp med hensyn til fremtidige eventyr, som vi modtog i løbet af de to timer, var intet mindre end fantastisk. Generelt virker de californiske indbyggere intet mindre end fantastiske - både på en genkendelig måde, men også væsentligt anderledes end dem vi møder derhjemme i Danmark.

