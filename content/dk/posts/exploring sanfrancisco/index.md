+++
title = "På opdagelse i San Francisco"
date = "2024-08-25"
+++

Før Aisha skulle rejse hjem, besluttede vi at tilbringe weekenden i San Francisco. Vi havde allerede set dele af byen (se [her]({{< ref "posts/going-abroad" >}})) ved ankomsten. Vi mente dog, at det ville give os mulighed for at udforske byen på en anden måde - primært til fods. Efter at have tjekket ind på vores hotel, gik vi ud for at udforske Chinatown. Chinatown er den største uden for Asien og den ældste i Nordamerika. Her fik vi mulighed for at nyde nogle dumplings til en sen frokost.

#- /photos/chinatown || /photos/chinatown/DSC08502.jpg -#

Efter besøget i Chinatown gik vi til Salesforce Park, som er en interessant type arkitektur; en park der står 4 etager over vejen - tilgængelig med gondol! Det virkede som et samlingssted for alle lokale og var en helt anderledes 'park'-oplevelse. Selvom parken kun er et par år gammel, står den med fuldt udvoksede træer og planteliv, da alt blev plantet som 'voksne' træer (som måtte transporteres derop...). Dette var mere eller mindre vores første dag i San Francisco, og aftenen sluttede af med drinks på en lokal bar på den nærmeste tagterasse.

#- /photos/salesforce || /photos/salesforce/DSC08597.jpg -#

Dagen efter besluttede vi at tage en langsom morgen, bestille bagels og blive i sengen, indtil det holdt op med at regne. Derefter gik vi for at se Japan Town og Golden Gate Park. Selvom vi ikke fik set det japanske tehus (på grund af en ekstremt lang kø), oplevede vi et kristent band spille ved Music Concourse. Herfra gik vi en anden rute tilbage til hotellet og nød egentligt bare vores sidste aften sammen ved købe noget pizza og se tv! Trods alt stod vi super tidligt op morgenen efter for at tage bussen til lufthavnen.

#- /photos/goldengatepark || /photos/goldengatepark/DSC08659.jpg -#