+++
title = "Forslag til San Francisco og Californien (version 0.1)"
date = "2024-08-25"
+++

Hvad skal man lave hvis man f.eks. har en række dage i San Francisco, en bil, og ingen personlig guide? Det afhænger naturligvis af hvad man har lyst til! Men, her er en serie af forslag til både ting at se i San Francisco men også ture man kan køre ud og se andre ting! SF bliver hårdere og hårdere ramt af hjemløse og stofmisbrugere og det kan virke intimiderende. Generelt holder de sig dog (specielt) til nogle gader som man blot går udenom. Det er tydeligt hvilke gader det er når man ser dem. Generelt holder alle sig til sig selv, og man bør derfor blot ignorere dem (ingen øjenkontakt, ingen svar på kommentarer) og så går alt snor lige.


# Ting i San Francisco

Der er mange små ting man kan slå sammen til nogle gode gå (og/eller køreture) og på den måde få set det meste af byen. Her er et par forslag!

**Twin Peaks** er klart en af de bedste udsigtsposter over byen. Herfra kan man se det meste! Det er både muligt at køre og gå herop (ca 6.25km fra Union Square). 

{{< dir path="/photos/twinpeaks" img="/photos/twinpeaks/p1.jpg" >}}

**Mission District** er distriktet for LGBTQ+ miljøet, hvilket tydeligt afspejles i menneskene som besøger stedet. Det er et nydeligt (og for det meste fri for hjemløse) område af San Francisco med farverrige fodgængerovergange, prydende pride flag og meget mere. Igen kan man køre hertil eller gå (ca 3.4km fra Union Square). Man kan med fordel kombinere turen hertil med en tur op på twin peaks nævnt ovenfor. Man kan herefter også besøge *Square Pie Guys* som laver udsøgte pizzaer (i detroit stil) som nævnt nedenunder.

**Golden Gate Park** er også en fantastisk gåtur, og en fin park (en forstørret fælledparken?), men jeg vil næsten våge at påstå at nogle af parkerne omkring er lige så udsøgte at besøge (med flotte huse der omkredser de små stier). Et besøg værd hvis man mangler noget. Igen er der mulighed for at gå dertil eller parkere (ca 5km fra Union Square).

**Palace of Fine Arts** er også et fantastisk sted at besøge. Her kan man med fordel parkere langs vandet og kombinere dette med en tur ved både Færge bygningen og Pier 39 (ca 5.5km fra Union Square).

{{< dir path="/photos/palacefinearts" img="/photos/palacefinearts/DSC05723.jpg" >}}

**Marshall's beach** giver en unik mulighed (hvis det ikke er tåget!) for at se Golden Gate broen fra en fin vinkel, med den flotte skrandt til siden. Man bør nok køre hertil, og kan derfor med fordel kombinere det med at se Palace of Fine Arts, eller køre over broen og herefter besøge sort sands stranden på den anden side (eller se byen Presido).

{{< dir path="/photos/marshallbeach" img="/photos/marshallbeach/DSC05503.jpg" >}}

**Black Sand Beach** er en strand man kan tilgå efter at have kørt over Golden Gate broen og så til venstre, herfra kan man nyde endnu et fantastisk syn på den skide bro... efterhånden har man også set den fra et par vinkler, men man kan aldrig vide sig sikker på at tågen ikke har dækket den til halvfems procent af tiden.

{{< dir path="/photos/blacksandbeach" img="/photos/blacksandbeach/DSC05448.jpg" >}}

**Fort Point** er til hvis man på nuværende tidspunkt *ikke* er træt af at se på Golden Gate broen. Herfra kigger man op på selve broen ved fortet der ligger klods op af den.

**China Town** er også let tilgængelig og nogle fine gader man bør se (specielt porten ved starten). China town er klart lettest tilgængeligt på fod (ca 1km fra Union Square). China town er den største af sin slags udenfor asien.

**Salesforce Park** er en park hævet over byen (oven på et parkeringshus) med importerede (voksne) træer hvilket man kan tilgå via gondol på mission st. Det er klart en hyggelig gåtur rundt i den lille park med et sjovt mix af storbyen og skov (ca 1km fra Union Square).

{{< dir path="/photos/salesforce" img="/photos/salesforce/DSC08593.jpg" >}}

**Lombard Street** er en sjov, snoet vej op ad en bakke. Man kan køre ned (og kun ned!) af den, men den bedste oplevelse er klart at *gå* turen (ca 2.5km fra Union Square).

**Painted Ladies** er en række huse som ligger langs en lille park. De er fine, og man kan klart nyde en tur hertil (og se de typisk nært parkerede Cyber Trucks...). Man kan dog se noget tilsvarende på turen til/fra Golden Gate Park. Det er klart et sted man bør gå til (ca 3km fra Union Square).

{{< dir path="/photos/paintedladies" img="/photos/paintedladies/DSC08764.jpg" >}}


## Tips til mad

Generelt er maden meget amerikansk, og man kan jo spise hvad man har lyst til. Det er også utroligt let at få leveret mad hvis man ønsker en stille aften på hotellet efter en lang dag i byen (personligt er jeg blevet dybt afhængig af *Doordash* appen til netop dette). Man kan naturligvis altid også hente selv eller spise ude! 


**Square Pie Guys** laver nogle udsøgte pizzaer, en pizza rækker til en meget sulten person og ellers kan man dele. Første gang bør man klart prøve deres peperoni pizza, og bestil noget ranch til at dybbe! Er man til kylling, er deres Buffalo wings med blåoste dyb også udsøgte (en Aisha favorit).

**Noah's Bagels** var også en rigtig god bagel oplevelse. De er ikke så store, men proppet med æg og andet godt. Specifikt var deres bagels med Brisket udsøgt, og det var den med chorizo også. Alternativt kan man prøve *Posh Bagels* som bl.a. ligger i Mission District.

**Applebees** er for dig der ikke vil være foruden den stereotypiske amerikanske kæderestaurantsoplevelse. Endnu en Aisha favorit er deres Buffalo wings! De har dog det meste på menukortet... der ligger bl.a. en nær Pier 39, dog kan den være proppet (specielt om aftenen) og derfor må man forvente at vente lidt. Alternativt kan man jo også prøve *Cheese Cake Factory* (som også laver alt mad udover cheesecake), generelt lidt højere niveau end Applebees (men applebees *er* en oplevelse for sig).

**Chipotle** er til dig der blevet træt af fastfood. Bestil dig en bowl, tilføj alle deres salsaer, kylling, salat, og sour creme  (evt Guacamole). Der burde du få dig et fyldende måltid (måske endda to). Da det er en kæde ligger den rundt omkring SF. Det er i hvert fald blevet mit personlige primære indtag af protein.

# Ting nær San Francisco

**Berkeley** er jo en fantastisk by, men den tænker jeg tages på det andet tidspunkt....

**Richmond** er ikke en by der i sig selv er et sted jeg har bevæget mig ind. Dog har vi kørt fra SF over Golden Gate Bridge, og videre over Richmond og så ned igen til SF. Det var en ret smuk køretur hvis man har lyst til det og det kan evt. kombineres med et besøg til sort sands stranden eller Presidio (det tager et sted mellem 1-3 timer i bil afhængigt af tidspunktet på dagen).

**Outlet** områder er USA rig på, vi har personligt haft positiv erfaring med centret i Livermore. Der er mulighed for mad og drikke, og et hav af shopping muligheder (ca 50-60min fra Union Square i bil). Husk dog at registrér dig som VIP medlem og undersøg mulighederne for ekstra discount koder [her](https://www.premiumoutlets.com/outlet/san-francisco).

# Ting ikke så nær San Francisco
Der er en masse fede oplevelser man kan få ved at køre et par timer ud fra SF. Afhængigt af hvor man skal hen til at starte med vil jeg anbefale at man kører tidligt (omkring kl 5, specielt til Yosemite).

**Lake Tahoe** er en smuk sø, omgivet af bjerge (og selv lokaliseret i en højde af 1km). Det tager ca tre en halv time fra SF, og her bør man køre til Emerald Bay, Inspiration Point (hvor der er udblik udover søen og en smuk køretur). Man kan dertil gå nogle kortere ture fra samme sted (evt. Cascade Falls). Afhængigt af hvilken side man kommer fra, og om man skal hjem eller overnatte kan man køre til South Lake Tahoe (by) eller Tahoe City (mindre, men mulighed for mad ud til vandet). Tager man længere væk anbefales det at man kører ud af parkerne *inden* solen går ned (det er rarest at køre i lys når det er bjerge og man nyder udsigten mere).

{{< dir path="/photos/laketahoe" img="/photos/laketahoe/p9.jpg" >}}

**Yosemite** er næsten et must see i Californien. Afhængigt af hvilken tur man vil på kan man justere selv. Det er en utrolig flot tur ind i parken, og det tager ca tre til fire en halv time fra SF. Her kan man bl.a. holde ind og parkere tættere på forskellige ruter, men vi har personligt haft fornøjelsen af at parkere ved *Yosemite Village Parking* (der går gratis shuttle busser mellem alle områder af parken). Der er også en flot overnatningsmulighed i parken (f.eks. [her](https://www.travelyosemite.com/lodging/the-ahwahnee/?&mkwid=snbeibxzM&crid=692926713815&mp_kw=ahwahnee%20hotel&mp_mt=b&gad_source=1&gbraid=0AAAAAD25oYZEf06D8CODbr2brc203_754&gclid=CjwKCAjw6c63BhAiEiwAF0EH1DgTCHcZT7iNCkj95J2m50GfLPdTxtITE9M92GIjivRlPNlXttSj_RoCZWwQAvD_BwE)). Der er forskellige steder at se, og det at gå rundt i parken er også i sig selv utroligt smukt. Hvis man ønsker en stille tur kan man bl.a. gå til Mirror Lake (som dog er udtørret i løbet af efteråret). Man kan også tage turen mod Mist Trail og Nevada Falls som er noget af en tur opad. Det kan klart anbefales at gå hele eller dele af denne tur (f.eks. op til første stop på en bro). Turen bliver ret hurtig ret hård hvis det er meget varmt, så husk rigeligt med vand (2-3L per person), da der kun er mulighed for at tanke op på vand et stop undervejs på turen opad. Dertil bør man tage noget mad med (f.eks. købe et par burritos fra Chipotle dagen inden uden salat som kan nydes i løbet af dagen, og nogle muslibarer som supplement). Uanset hvilke ruter man tager, bør man slutte af ved El Capitan Meadow (hvor man også kan holde ind) og se de omkringliggende bjerge fra en åben eng. Det er vigtigt at man husker (hvis man kommer bestemte dage) at booke en reservation for at få adgang til parken på travle dage (og dertil betaler man 35 USD for indgang ved selve parken). Man kan se reservationer / booke dem [her](https://www.recreation.gov/timed-entry/10086745). Dertil er Mist Trail (altså efter et stykke oppe, man kan stadigt gå noget af turen) lukket mandag t.o.m torsdag grundet renovation. Ønsker man at køre ud af parken og overnatte andetsteds kan man bl.a. gøre dette nær Mono Lake i Lee Vining. Det er i sig selv en uinteressant by, men turen der hen er fantastisk. Her kører man nemlig en anden vej ud af parken, og gennem det som hedder Tioga Pass der er utroligt smukt og omgivet af bjerge og flotte blå søer. I Lee Vining kan man finde et motel og overnatte her, og derefter (anbefaler jeg) at man står tidligt op og ser solopgangen ved Mono Lake (som er den sø byen ligger ud til). Man kan bl.a. her spise på the Basin Café hvilket klart er hyggeligst udendørs selvom det bliver koldt (så husk nok tøj). Søen og byen er trods alt placeret i 2km højde. Det tager ca to til to en halv time at køre fra Yosemite og herud, men kun to timer til Lake Tahoe. Ønsker man derimod at besøge Sequoia bør man køre ud hvor man kom fra og overnatte i Fresno som ligger ca to en halv time fra Yosemite (her kan man også fange den lokale Applebees, hvis det lyster!). Ingen af byerne byder på specielt gode overnatningsfaciliteter, og man bør derfor blot forvente det mindste. 

{{< dir path="/photos/yosemite" img="/photos/yosemite/p5.jpg" >}}

**Sequioa** er også utroligt smuk, dog længere væk fra SF end de to ovenstående forslag. Det er på mange måder en mere divers park end f.eks. Sequoia. Her behøver man ingen reservationer, men man betaler på samme måde som før for adgang til parken. Parken er mindre besøgt og selvom der går shuttle busser kan man med fordel køre rundt til de forskellige steder. Ønsker man end en til to timers gåtur kan man bl.a. stoppe ved Tokopah Falls, man kan køre til General Sherman Tree og se et af verdens største træer og gå en tur her rundt på Congress Trail (mener den varer en times tid). Dertil bør man gå rundt om engen ved ruten Big Trees Trail som er utroligt smuk, og slutte af med den vilde udsigt fra Moro Rock (som tillader dig at se rundt på de omkringliggende bjerge).

{{< dir path="/photos/mororock" img="/photos/mororock/DSC07180.jpg" >}}

**Monterey / Big Sur / Carmel by the Sea** er en køretur der kan klares på en enkelt dag. Det tager ca 2 timer fra SF til Monterey som er en rig og fin havneby med en mere udsøgt 'Fisherman's Wharf' end SF har at byde på. Herefter kan man tage den sceniske rute ned langs Carmel by the Sea (/ Big Sur) som tager en halvanden time (tur/retur uden stop).

{{< dir path="/photos/bigsur" img="/photos/bigsur/DSC07418.jpg" >}}